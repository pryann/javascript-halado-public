# Záró feladat

Feladatod egy CRUD alkalmazás elkészítése! Az alkalmazás egy json file-t használ adatforrásként, ami 100 felhasználó adatait (id, name, emailAddress, address) tartalmazza.

A feladat megoldásánál a kurzus során tanultakat használd. (fetch API, async functions, try catch blokkok, )arrow function, class pattern, stb.) 

## Backend

A szerver egy egyszerű json szerver legyen:

Telepíts egy json szervert, az alábbi lépéseket követve:
- Ha nincs a gépeden nodeJS akkor töltsd le, és telepítsd innen az LTS verziót: [NodeJS letöltése](https://nodejs.org/en/download/)
- Ezután add ki a konzolon az alábbi parancsot: `npm install -g json-server` 
- A json-server dokumentációját itt találod: [LINK](https://github.com/typicode/json-server)
- A [Mockaroo](https://mockaroo.com/) oldalán generálj le egy json file-t, ami 100 dara id, firstName, lastName objektumot tartalmaz, a gyökérelem neve users
- a JSON filet helyezd a projekt mappádba
- indítsd el a json szervert konzolból az alábbi paranccsal: `json-server --watch aJsonFileUtvonala`
Ezzel van is egy szervered, ami a kiszolgája majd az alkalmazásod. A szerver a 3000-es porton fut, ha a JSON-be a root elem users volt, és
le akarod kérdezni az 1-es indexű elemet akkor csak ennyit kell beírnod a böngészőbe: 
(http://localhost:3000/users/1)[http://localhost:3000/users/1]
és megjelenik az 1-es id-jú user összes adata.

## Frontend

Az alkalmazás egy SPA (Single Page Application) tehát csak egy oldalad legyen. Mindenképp több modult használj! 

A megvalósítandó funkciók a következők:

- Az alkalmazás jelenítse meg egy táblázatban a felhasználók adatait. Mindegyik oszlopban legyen egy Szerkesztés, és egy Törlés gomb is.
  
- A Törlés gombra kattintva azonnal, megerősítés nélkül törlődjön ki az adott user adata a szerverről, és kerüljön eltávolításra a DOM-ból is.
  
- A Szerkesztés gombra kattintva a user adatai, az id kivételével módosíthatók lesznek a táblázaton belül. Egyszerű text input mezőket használj.
  A Szerkesztés gombra kattintás után ez a gomb eltűnik, ugyanúgy, mint a Törlés gomb, helyette egy Mentés, és Visszavonás gomb jelenjen meg.

- A Mentés gombra kattintva validálni kell a beírt adatokat.  
  A validáláshoz reguláris kifejezéseket használj.   
  Amennyiben a beírt adatok nem validak, egy hibaüzenetet kell megjeleníteni ami 5 másodperc után eltűnik.  
  Amennyiben az adatok validak mind az adatbázisban, mind a DOM-ban mentésre kerüljenek. Ebben az esetben is meg kell jeleníteni egy üzenetet, ami 5  másodpercig látszódik.  
  Egyszerre több üzenet is látszódhat.  
  A hibáról, és a sikeres módosításról szóló üzenetek design alapján is megkülönböztethetők legyenek.
  A Mentés után ne lehessen tovább szerkeszteni az adatokat.  
  Amíg egy user adatai szerkesztés alatt állnak, ne lehessen más user adatait szerkeszteni, sem törölni. Amennyiben
  mégis valaki rákattint valamelyik másik Törlés, vagy Szerkesztés gombra, jelenlen meg 5 másodpercre az alábbi hibaüzenet:
  "Először be kell fejezned az aktuális szerkesztést"

- A Visszavonás gombra kattintva a user eredeti, tehát a szerkesztés előtti adatok íródjanak vissza.
  Újra a Szerkesztés, és Törlés gomb látszódjon.

- Lehetőség legyen új felhasználók létrehozására. Ehhez egy formot kell készíteni. 
- Új felhasználók adatainak felvitelekor legyen validálás. Itt ugyanazok a szabályok érvényesek, és ugyanúgy  
  kell az üzeneteket is megjeleníteni, mint a szerkesztéskor.
- Sikeres mentés estén a felhasználó adatai jelenjenek meg a táblázat tetején. Innen kezdve szerkeszthető, törölhető az új user is.

## Bónuszok 
 
1. Ahol lehet használj object desructuring-et
2. Az adatok lekérése az inputokból dinamic propeties segítségével történjen
3. Realtime validálás legyen és jelezd is a felhasználó felé (pl. input border colorral, és a hibaüzenet megjelenítésével) mikor valid, mikor nem a mező
4. Figyelj oda az accessibility, minimum annyit tegyél meg, hogy ahol click esemény működik, ott az Enter billentyűleütés is működjön
5. A hibaüzenetek legyenek kiszervezve például egy JSON fileba, így többnyelvűvé teheted az alkalmazást. Készíts külön JSON filet a magyar és például az angol nyelvhez. A felhasználó a menüben válassza ki melyik nyelvet szeretné használni, ez legyen localStorageba tárolva, és az ennek megfelelő JSON filet használd. 
6. A form serializálásra írj egy új  helper function-t
7. Használd az axios-t a natív fetch API helyett
